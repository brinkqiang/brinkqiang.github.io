---
title: foxue
description:
categories:
 - foxue
tags:
---

# 1. 肉眼

## 1.1. 得名

用肉为眼，名为肉眼。

净肉之眼，能有照瞩，故名肉眼。

## 1.2. 所见

凡夫以此肉眼，可分明照见色境。

## 1.3. 修得

一者是报，二者长养。

宿业所得，是名为报；或以饮食医药等力，得胜眼根，名为长养。

## 1.4. 缺陷

但是肉眼亦有明显缺陷，《大智度论》卷三十三中载：“肉眼，见近不见远，见前不见后，见外不见内，见昼不见夜，见上不见下；以此碍故，求天眼。”

# 2. 天眼

## 2.1. 得名

天眼，按照《大乘义章》卷二十的解释，有三种：

（1）从人立称。人从义目，诸佛菩萨名为净天，生在人中，报得眼根，彻见三千大千世界。从彼净天以立其名，故名天眼。

（2）就趣彰名。始从四王上至非想，通是天趣，生彼天中，报得眼根，能远照瞩，故名天眼。

（3）从因受目。如地持说，一切禅定于三住中名为天住，依此天住修得净眼。从因以彰，故名天眼。

## 2.2. 所见

天眼所见有二：一照现色像，色根为体；二照见未来，智慧为体。

得到天眼后，远近皆见，前后、内外、昼夜、上下，悉皆无碍。

## 2.3. 修得

天眼修得方式有两种：一者，从禅定力得；二者，先世行业果报得。果报所得天眼，常与肉眼合用，唯夜闇天眼独用。

## 2.4. 缺陷

天眼亦有明显缺陷，《大智度论》卷三十三中载：“是天眼见和合因缘生假名之物，不见实相，所谓空、无相、无作，无生、无灭，如前中后亦尔；为实相故，求慧眼。”

# 3. 慧眼

## 3.1. 得名

用慧为眼，名为慧眼。

观达名慧，慧能照瞩，故名慧眼。

## 3.2. 所见

得慧眼，不见众生，尽灭一异相，舍离诸著，不受一切法，智慧自内灭，是名慧眼。

## 3.3. 修得

一是方便，二是报生。

言方便者，现在时中，近友闻法思惟修习，见诸法空。

言报生者，地论名为报生识智，以本修故，随所生处自然照见一切法空，不待修习。

## 3.4. 缺陷

慧眼亦有明显缺陷，《大智度论》卷三十三中载：“但慧眼不能度众生。所以者何？无所分别故，以是故生法眼。”

# 4. 法眼

## 4.1. 得名

从境立称，以能见法，名为法眼。

轨则名法，又成实云：‘法名自体。’善恶等事，各有自体，故名为法。照法之眼，故名法眼。

## 4.2. 所见

法眼令是人行是法，得是道，知一切众生各各方便门，令得道证。

## 4.3. 修得

一者方便，二者报生。

与慧眼同，唯有所见境界别异。

## 4.4. 缺陷

法眼亦有明显缺陷，《大智度论》卷三十三中载：“法眼不能遍知度众生方便道，以是故求佛眼。”

# 5. 佛眼

## 5.1. 得名

（1）从人立称。人从义目，诸佛如来有能觉达，故名为佛。佛人之眼，故名佛眼。又称“总相佛眼”。

（2）当体立称。佛名为觉，悟实之智，号之为觉，说此觉智以为眼，故名为佛眼。又称“别相佛眼”。

## 5.2. 所见

佛眼无事不知，覆障虽密，无不见知；于余人极远，于佛至近；于余幽闇，于佛显明；于余为疑，于佛决定；于余微细，于佛为粗；于余甚深，于佛甚浅。

## 5.3. 修得

一者方便，学观实性。

二者报成，以本修习任性成就，以报成故经论之中说为报佛。

## 5.4. 缺陷

“是佛眼，无事不闻，无事不见，无事不知，无事为难，无所思惟，一切法中，佛眼常照。……佛眼中无有谬错，尽其边极。”